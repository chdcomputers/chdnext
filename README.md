## ChDNext

ChD Computers ERPNext extensions and utilities

Καλώς ήλθατε στην ChDNext.
Η ChDNext είναι μία custom app στην πλατφόρμα [Frappe](https://frappeframework.com/) που "επεκτείνει" την εφαρμογή [ERPNext](https://erpnext.com/) (της ίδιας πλατφόρμας) και έχει τους παρακάτω στόχους:

1. Εναρμόνιση του ERPNext με την Ελληνική νομοθεσία έτσι ώστε να είναι δυνατή η χρήση του και για φορολογικούς σκοπούς ιδιαίτερα όσον αφορά την έκδοση παραστατικών.
2. Επέκταση του συστήματος μετάφρασης της πλατφόρμας προκειμένου να είναι δυνατή η καλύτερη μετάφραση των εφαρμογών που στηρίζονται σε αυτή τόσο στα Ελληνικά όσο και σε άλλες γλώσσες.
3. "Διόρθωση" κάποιων "ενοχλητικών" χαρακτηριστικών, κυρίως στην εμφάνιση των εφαρμογών, ώστε να γίνουν πιο λειτουργικές και φιλικές προς τους χρήστες.
4. Προσθήκη κάποιων επιπλέον στοιχείων και δυνατοτήτων με σκοπό την καλύτερη λειτουργία των εφαρμογών σύμφωνα με τα Ελληνικά δεδομένα. Για παράδειγμα η αναζήτηση στοιχείων επιχειρήσεων μέσω του taxisnet, η σύνδεση του ERP με την πλατφόρμα mydata και άλλα.

Βασικός στόχος είναι να γίνουν όλα αυτά χωρίς να χρειαστούν τροποποιήσεις στον κυρίως κώδικα (core) τόσο της πλατφόρμας όσο και του ERPNext προκειμένου να είναι ευκολότερη η διαδικασία της αναβάθμισης από το κυρίως κανάλι των εφαρμογών αλλά και πιο εύκολη η διαχείριση και η εξέλιξη του ChDNext.

Εννοείται ότι είναι ευπρόσδεκτη οποιαδήποτε πρόταση, ιδέα ή άλλη συνεισφορά με στόχο πάντα να έχουμε, και στην Ελλάδα, ένα λειτουργικό και κυρίως open-source ERP σύστημα μειώνοντας έτσι την εξάρτηση των Ελληνικών μικρομεσαίων (κυρίως) επιχειρήσεων από (πολύ) λίγες (και πολλές φορές αμφιλεγόμενες) εταιρείες λογισμικού.

Αυτή η προσπάθεια είναι σχετικά νέα και ταυτόχρονα εφαρμόζεται, όπως αναπτύσσεται, σε πραγματικές συνθήκες λειτουργίας σε κάποιες επιλεγμένες Ελληνικές επιχειρήσεις. Για το λόγο αυτό θα προτιμούσαμε η όλη επικοινωνία σχετικά με την εφαρμογή να γίνεται, προς το παρόν, μέσα από το Github χρησιμοποιόντας τα [Issues](https://github.com/chdcomputers/chdnext/issues). Αργότερα και ανάλογα με την πορεία της εφαρμογής θα δημιουργηθούν και άλλα κανάλια επικοινωνίας όπως forums, e-mail κτλ προκειμένου να είναι ευκολότερη η διάδοση της.

Ευχαριστούμε πολύ.

ChD Computers.

#### License

MIT